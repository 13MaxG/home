<!DOCTYPE html>
<html><head>
<meta http-equiv="content-type" content="text/html; charset=UTF-8">
	<meta charset="UTF-8">
	<link rel="stylesheet" type="text/css" href="Z%C5%82ota%20Liczba_pliki/style.css">
	<title>Złota Liczba</title>
    <meta name="description" content="Po którce o tym jak Natura gospodaruje przestrzenią">
    <meta name="keywords" content="Złoty podział, Liczba Phi, Ciąg Fibonacciego, Podział przestrzeni, Spirale">
    <meta name="author" content="Andrzej Golonka">
	
</head>
<body>


<div class="content">
	<div class="header">
		<div class="title">
			Złota Liczba
		</div>
		<div class="desc">
			Po którce o tym jak Natura gospodaruje przestrzenią
		</div>
	</div>
	
	

<p>
	</p><ol>
		<li><a href="#FI">Liczba Phi</a></li>
		<li><a href="#FIBONACCI">Ciąg Fibonacciego</a></li>
		<li><a href="#SPACE">Optymalne zapełnianie przestrzeni</a></li>
	</ol>	
<p></p>


<h1 id="FI"> Liczba Phi </h1>
<h3> Definicja</h3>
<p>
Złota liczba była znana już starożytnym Grekom. Jest ona ściśle związana
 z tak zwanym złotym podziałem. Podział ów polega na takim podzieleniu 
odcinka &nbsp;na dwie części, aby stosunek  długości dłuższego odcinka 
do długości krótszego odcinka był taki sam jak  stosunek długości 
dłuższego odcinka do długości całego odcinka(|dłuższy| +   krótszy|). 
Poniższy rysunek przedstawia graficznie powyższe zadnie. 
</p>

<img class="margin" src="Z%C5%82ota%20Liczba_pliki/1.png" alt="Złoty podział"> <br>
<img class="margin" src="Z%C5%82ota%20Liczba_pliki/2.png" alt="Złoty podział, symbolł">

<p>
Złotą liczbę często oznacza się symbolami greckiej litery „Fi”: 
&nbsp;Φ(fi duże) lub&nbsp;φ(fi małe, częściej występuje). Możemy 
rozwiązać powyższe równanie, i obliczyć ile faktycznie wynosi ta złota 
liczba.
</p>

<h3> Wzór</h3>

<img class="margin" src="Z%C5%82ota%20Liczba_pliki/3.png" alt="Złoty podział, wyprowadzenie wzoru">

<p>
Po przeliczaniu dowiadujemy się, że Złota Liczba wynosi w przybliżeniu 
1,618033988…
Liczba Fi ma to do siebie, że jeżeli podniesiemy ją do kwadratu, 
otrzymamy liczbę dokładnie… o jeden większą. Natomiast jeżeli byśmy 
porównali odwrotność Złotej Liczby do jej samej, otrzymamy Złotą liczbę 
pomniejszoną o jeden.
Drugie rozwiązanie tutaj możemy odrzucić, bo równanie tyczyło się 
długości odcinka, a z założenia długość taka musi być większa od zera. 
Mimo to warto też się nad nim zastanowić. Wynosi ono -0,618033988… Czyli
 tyle ile ile wynosi liczba przeciwna do odwrotności Złotej Liczby. 
</p>
<p>
Całość jest bardzo ciekawa, ze względu na to, że złoty 
podział&nbsp;odcinka&nbsp;możemy stosować w nieskończoność, a 
stosunki&nbsp;pomiędzy&nbsp;odpowiednimi odcinkami będą Złotą Liczbą 
podniesioną&nbsp;do odpowiedniej potęgi.
</p>

<h3> Inspiracja</h3>

<p>
Ów liczba ma ponadto niezwykłe walory estetyczne. Starożytni architekci 
korzystali z niej konstruując takie budowle jak chociażby Partenon. 
Starali się, żeby jak najwięcej elementów względem siebie posiadało ten 
charakterystyczny stosunek.
</p>


<img class="displayed" src="Z%C5%82ota%20Liczba_pliki/4.png">

<div id="source">

<a href="http://commons.wikimedia.org/wiki/File:Parthenon_-_facade_ouest.jpg" target="_blank">Zródło</a>

</div>

<p>
Również dzisiejsi projektanci wykorzystują złotą liczbę. Poniżej widzimy wieżę "Canada's National Tower"
</p>

<img class="displayed" src="Z%C5%82ota%20Liczba_pliki/5.gif">
<div id="source">
<a href="http://commons.wikimedia.org/wiki/File:Toronto_-_ON_-_Toronto_Skyline7.jpg" target="_blank">Zródło</a>
</div>

<p>
Znajduje ona zastosowanie ponadto w malarstwie, muzyce, czy praktycznie każdej dowolnej dziedzinie sztuki.
</p>

<img class="displayed" src="Z%C5%82ota%20Liczba_pliki/6.gif" alt="Stworzenie adama">
<div id="source">
Stworzenie Adama(<a href="http://pl.wikipedia.org/wiki/Plik:God2-Sistine_Chapel.png" target="_blank">Zródło</a>)
</div>

<p></p>

<img class="displayed" src="Z%C5%82ota%20Liczba_pliki/7.gif" alt="Ostatnia Wieczerza">
<div id="source">
Ostatnia Wieczerza(<a href="http://pl.wikipedia.org/wiki/Plik:Leonardo_da_Vinci_%281452-1519%29_-_The_Last_Supper_%281495-1498%29.jpg" target="_blank"> Źródło </a>)
</div>


<p>
A wszystko to w celu... naśladowania natury(boga?) i oddawania jej piękna nawet w dziełach człowieka.
</p>

<p>
Warto zaznaczyć ponadto że same proporcje człowieka są zbliżone do 
złotego podziału. Sztandarowym przykładem tutaj może być stosunek 
wysokości osoby do długości od stóp do pępka, czy iloraz odległości 
między ramieniem a czubkiem palców i między łokciem a czubkiem palców.</p>

<p>
Występowanie Złotej Liczby w budowie człowieka, jak i w naturze, jest 
niezwykłym zjawiskiem. Wskazuje na istnienie jakiejś wyższej reguły. 
Możliwych tematów do omówienia jest bardzo dużo, toteż skupię się na 
jednym konkretnym. Mianowicie jak Matka Natura wykorzystuje dostępną 
przestrzeń. Zainteresowanych tematem odsyłam do naprawdę świetnej <a href="http://www.goldennumber.net/" target="_blank">strony</a> gromadzącej informacje o złotej liczbie.
</p>

<h1 id="FIBONACCI">Ciąg Fibonacciego </h1>


<div id="code">
1, 1, 2, 3, 5, 8, 13, 21, 34, 55, 89, 144, 233, 377, 610, 987, 1597...
</div> 
<p>
Prostymi słowami: każdy jego element jest sumą dwóch poprzednich. 
</p>

<p>
A gdzie tu złoty podział? To stosunek jednego elementu do elementu go 
poprzedzającego. Im większe wybierzemy elementy tym większą uzyskamy 
dokładność.  
</p>

<p>
	Wynika z tego bardzo ważna zależność, każdy kolejny element możemy 
uzyskać, mnożąc pierwotny przez złoty podział. Gdybyśmy natomiast 
dzielili bardziej odległe elementy, uzyskamy liczbę phi podniesioną do 
potęgi [ilość elementów pomiędzy]+1
</p>

<p>
W standardowej wersji Ciągu Fibonacciego elementami początkowymi są 1 i 
1, w Ciągu Lucasa są to 2 i 1. Tak naprawdę mogą to też być dowolne 
liczby. Mówimy wtedy o Uogólnionym Ciągu Fibonacciego. Niezależnie od 
elementów początkowych, najważniesza własność jest zachowana. Stosunek 
jednego elementu do elementu go poprzedzającego, to liczba Fi. 
<br>
Więcej o Uogólnionym Ciągu można poczytać <a href="http://www.maths.surrey.ac.uk/hosted-sites/R.Knott/Fibonacci/fibGen.html" target="_blank">stronie dr. Ron'a Knott'a </a>
</p>

<p>
Jako że Ciąg Fibonacciego i złoty podział to bardzo sprzężone 
zagadnienia, warto przytoczyć kilka niesamowitych właściwości Ciągu 
Fibonacciego. Proszę mieć na uwadze, że ciąg, jak i każda jego odmiana, 
bezpośrednio wynika z liczby Phi! 
</p>

<h2>Wybrane własności</h2>

<h3>Dowolny element</h3>
<p>
Możemy wyznaczyć wartość elementu ciągu Fibonacciego znając tylko jego pozycje w ciągu. 
Wzór dla Ciągu Fibonacciego gdy f(0) = 1 i f(1) = 1:
</p>
<img class="margin" src="Z%C5%82ota%20Liczba_pliki/8.gif" alt="phi">
<p>
Jordan Malahi Dant wyznaczył  natomiast wzór: </p>
<img class="margin" src="Z%C5%82ota%20Liczba_pliki/9.gif" alt="phi">
<p>
gdy f(0) = 0, f(1) = 1. 

<br>Zgromadzenie wzorów dotyczących powyższych zagadnień można zaleźć <a href="http://www.maths.surrey.ac.uk/hosted-sites/R.Knott/Fibonacci/fibmaths.html" target="_blank">tutaj</a>.
</p>

<h3>Trójkąt pascala</h3>
<p>
Posiada on oprócz bardzo wielu swoich charakterystycznych cech, związek 
ze Złotym Podziałem, jednakże pośrednio poprzez ciąg Fibonacciego. 
Poniższa animacja przedstawia tą cechę.
</p>

<img class="displayed" src="Z%C5%82ota%20Liczba_pliki/pascal.gif" alt="Trójkąt Pascala">
<div id="source">
Źródło: Własne
</div>

<h3>„Eleven Is the Sin”</h3>
<p>
...jak pisze Marvolo Livo w <a href="#OD1">[1]</a>.
Jeżeli weźmiesz dowolne dziesięć kolejnych elementów (uogólnionego) 
ciągu Fibonacciego i je zsumujesz, to otrzymasz jedenasty element w 
kolejności. 
</p>



<h3>Trójki Pitagorejskie </h3> 
<p>
Weźmy cztery kolejne elementy z Uogólnionego Ciągu Fibonacciego i oznaczmy je literami kolejno: a, b, c oraz d.
a i d nazwiemy również skrajnymi, b i c wewnętrznymi. 
</p>

<p>
	Wtedy prawdziwe jest zdanie: Suma kwadratów iloczynu elementów 
skrajnych oraz podwojonego iloczynu elementów wewnętrznych, jest równa 
kwadratowi sumy kwadratów elementów wewnętrznych
</p>
<p>
Można to zapisać również tak:
</p>
<img class="margin" src="Z%C5%82ota%20Liczba_pliki/101.gif" alt="Trójkąt?!">

<p>
	Jeżeli popatrzymy na powyższą równość przez pryzmat Twierdzenia 
Pitagorasa, zauważymy że wartości "w nawiasach" tworzą Trójkę 
Pitagorejską, czyli trzy takie liczby, z których można zbudować trójkąt 
prostokątny.
	
	Powyższe równanie można łatwo udowodnić, korzystając z faktu, że:
	</p><ol>
		<li> Wartość każdego elementu Ciągu jest równa iloczynowi jego poprzednika i Liczby Fi</li>
		<li> Liczba Fi podniesiona do kwadratu daje Liczbę Fi powiększoną o jeden </li>
	</ol>
	<p></p>

<p>
Artykuł o tym można znaleźć również w książce autora Marvolo Livo  <a href="#OD2">[2]</a>.
</p>




<h2 id="SPACE">Optymalne zapełnianie przestrzeni</h2>

<p>
Natura, jak to często bywa, musi borykać się z wieloma problemami. 
Jednym z nich jest jak najlepsze zagospodarowanie dostepną przestrzenią,
 na przykład w celu zdobycia odpowiedniej ilości promieni słonecznych 
dla liści roślin czy też, zmieszczenia jak największej ilości elementów w
 danym obszarze(jak chociażby pestki słonecznika). 
</p>

<img src="Z%C5%82ota%20Liczba_pliki/11.png" alt="Słonecznik!">
<div id="source">
<a href="http://commons.wikimedia.org/wiki/File:Tournesol_FR_2010.jpg" target="_blank">Zródło</a>
</div>
<p>
Rozpatrzmy następującą sytuację. Istnienie układ współrzędnych 
biegunowych. Mogą w nim znajdować się punkty o określonym 
promieniu(odległości od środka, zaznaczony na czerwono) i określonemu 
kątowi względem 0°(zaznaczony na żółto). 
</p>
<img class="displayed" src="Z%C5%82ota%20Liczba_pliki/13.png" alt="biegun">
<div id="source">
Zródło: Własne
</div>
<p>
Każdy odcień to inna wartość odległości, tutaj jedna zmiana barwy na jaśniejszą to wzrot odległości o 1
</p>
<h2>Rozmieszczanie punktów na płaszczyźnie</h2>
<p>
Ilość punktów które będziemy pozycjonować oznaczymy literką N. Odległość
 każdego punku( R(x) )od środka wynosi √x { gdzie x to numer punktu oraz
 x należy do [1, N] }.
Kąt każdego kolejnego punktu będzie większy o Θ (theta) od punktu o 
numerze o jeden mniejszym. Θ będzie współczynnikiem w naszych 
obliczeniach.  Kąt punktu 1. wynosi zero. 
</p>

<p>

W zależności od współczynnika theta punkty ułożą się w różnych prawidłowościach.
</p>
<h3>Aplikacja</h3>
<iframe src="Z%C5%82ota%20Liczba_pliki/demo.htm" frameborder="0" height="715px" width="987px"> </iframe>
<div id="source">
Źródło: własne<a href="#OD3">[3]</a>
</div>

<p>
	Powyższa aplikacja  prezentuje graficznie nasz problem. Możemy dobierać
 wartości poszczególnych parametrów i sprawdzać jak "wygląda" wynik.
</p>


<p>
	Jeżeli Θ będzie równe   2 * Π / m , gdzie m jest różne od zera i m jest
 naturalne, to będziemy widzieć że punkty układają się  w dokładnie m 
półprostych zaczynających się w środku okładu współrzędnych.<br>
	Np. dla 
</p>

<div id="code">
	 m = 4, Θ = 1.57079632679489661923 <br>
	m = 8, Θ = 0.78539816339744830962
</div>

<p>
	Zupełnie inaczej sprawa się miewa gdy za m podstawimy jakąś liczbę 
dowolną wymierną, lub rzeczywistą(de facto wymierną, ale przybliżoną). 
Widzimy że tendencja do tej prostej regularności zanika.  Możemy 
stwierdzić, że punkty są rozłożone całkiem proporcjonalnie.(Dodatkowo 
polecam spróbować zmienić rozmiar obiektów)<br> Np:
</p>

<div id="code">
	
	m = √2, Θ = 4.44288293815836624702<br>
	m = √3, Θ = 3.62759872846843570119<br>
	m = √5, Θ = 2.80992589241629055726
	
</div>

<p>
Ale... Co jeżeli za m podstawimy Liczbę Phi ? 
</p>
<div id="code">
	
	m = 1.618033988749894848<br>
	Θ = 3.88322207745093315518
</div>
<p>
Jest tak jak moglibyśmy się tego spodziewać, punkty również są „równo” 
rozłożone. Ale porównajmy konkretnie czym rozmieszczenie punktów będzie 
się różnić. Przedstawia to poniższa animacja. Widzimy że mimo wszystko 
Phi ładniej wypełniło przestrzeń niż √3, tam gdzie jest √3 widać takie 
jakby „fale” emanujące od środka, tworzone przez niewielki wzrost ilości
 białych przestrzeni. W przypadku Liczby Phi coś takiego nie występuje, 
co daje powody do zastanowienia się. 
</p>
<h3>Porównanie</h3>
<img id="XXX" class="displayed" src="Z%C5%82ota%20Liczba_pliki/compare.gif" alt="Porównanie">
<div id="source">
Zródło: Własne
</div>

<h2>Prawo- i lewo- skrętne spirale</h2>

<p>
Charakterystyczną rzeczą dla rozmieszczenia tych punktów dla 
współczynnika Fi jest ilość prawoskrętnych i lewoskrętnych spirali, a 
dokładniej stosunek ich ilości do siebie. Policzmy ile ich jest. 
</p>

<img id="XXX" class="displayed" src="Z%C5%82ota%20Liczba_pliki/bigone.gif" alt="Dużo klatek :(">
<div id="source">
Zródło: Własne
</div>

<p>
Na powyższej animacji, ich ilości oznaczone są dla prawoskrętnych na 
niebiesko, i jest ich 34, zaś dla  lewoskrętnych na zielono i jest ich 
21. 21 i 34, czy te liczby brzmią znajomo? (Równiutko z Ciągu 
Fibonacciego) Ich iloraz jest równy  w przybliżeniu 1,619, co jest 
bliskie liczbie Phi(1,618033...), czyli naszemu współczynnikowi, biorąc 
pod uwagę że N jest względnie małe. Dla większych wartości, te liczby 
będą odpowiednio większe, a ich proporcja zachowana. 
</p>

<p>
Ilość spiral prawoskrętnych i lewoskrętnych jest równa kolejnym 
elementom ciągu Fibonacciego, gdy współczynnik wynosi 2 * Π / phi.
</p>


<h2>Spirale... Złote Spirale?</h2>
<p>
Mało tego, spirale które zaznaczyliśmy nie ją pierwszymi lepszymi 
spiralami. Gdybyśmy je odpowiednio przedłużyli i równo pozaznaczali, ich
 wygląd będzie zbliżony do Złotej Spirali. Złota spirala prezentuje się 
następująco:
</p>

<p>
	Również złotą spiralę możemy stosunkowo prosto narysować w układzie 
współrzędnych biegunowych. Wystarczy tylko odpowiednio modyfikować 
promień w miarę zwiększania kąta(i nie zatrzymywać się po 2Π.
</p>

<p>
	Złotą spirale można ponadto skonstruować opierając się tylko na 
kolejnych elementach Ciągu Fibonacciego. Wystarczy rysować wynikające z 
siebie ćwierć okręgi o promieniach będącymi Liczbami Fibonacciego, co 
90°.
</p>

<img class="margin" src="Z%C5%82ota%20Liczba_pliki/arrr.gif" alt="R = ">

<p></p>
<video controls="controls" height="610" width="987">
  <source src="Z%C5%82ota%20Liczba_pliki/video.webm" type="video/webm">
  Przepraszam, ale Twoja przeglądarka ma problemy z wyświetleniem tego 
pliku. Proszę wymienić ja na nowyszy model. Polecam Google Chrome. :)
</video>
<div id="source">
Zródło: Sandra<a href="#OD4">[4]</a> (Własne)
</div>

<img id="XXX" class="displayed" src="Z%C5%82ota%20Liczba_pliki/min.gif" alt="Moja Głowa! :(">
<div id="source">
Zródło: Własne
</div>





<h2>Natura</h2>
<p>
A jak to wszystko się ma do Matki Natury i jej Problemów? 
</p>


<p>
Powyższy "schemat" układania elementów nie tyczy się tylko "powierzchni płaskich". Równie dobrze, może on kreować:
</p>

<p>
Szyszki z kosodrzewiny tatrzańskiej :)
</p>
<img class="displayed" src="Z%C5%82ota%20Liczba_pliki/szyszunia.gif" alt="Bobrowiec to piękna góra">
<div id="source">
Zródło: Własne
</div>

<p> Albo ananasa</p>
<img class="displayed" src="Z%C5%82ota%20Liczba_pliki/ananas.gif" alt="Bobrowiec to piękna góra">
<div id="source">
Zródło: Własne
</div>

<p> Cóż, ciężko będzie pokazać jak zliczam, zostaje wam zaufanie, że 
ilość prawoskrętnych wynosi 13, a lewoskrętnych 8. Jeżeli ktoś chciałby 
zobaczyć zliczanie, polecam wideo użytkowniczki YouTube, <a href="http://youtu.be/ahXIMUkSXX0?t=1m46s" target="_blank">ViHart</a>.

</p>

<p>
	Rozwój liści roślin również przebiega w ten sposób. Natura nie bez 
powodu wybrała złoty podział, wybrała go aby jak najoptymalniej 
rozwiązać swoje problemy. Człowiek dostrzegł w tym piękno i sam stara 
się ją naśladować. 
</p>


<h2>Animacja złotych spirali</h2>
<video controls="controls" height="610" width="987">
  <source src="Z%C5%82ota%20Liczba_pliki/video3D.webm" type="video/webm">
  Przepraszam, ale Twoja przeglądarka ma problemy z wyświetleniem tego 
pliku. Proszę wymienić ja na nowszy model. Polecam Google Chrome. :)
</video>
<div id="source">
Zródło: Sandra<a href="#OD4">[4]</a> (Własne)
</div>


<h2>Przypisy</h2>
<div id="OD1">
<p>[1] „The Golden Ratio”, Marvolo Livo, str 104</p>
</div>

<div id="OD2">
<p>[2] „The Golden Ratio”, Marvolo Livo, str 107</p>
</div>
<div id="OD3"><p>
[3] Pseudokod:<br>
	</p><ol>
	<li> N - ilość obiektów; H - odległość; TH - współczynnik; I - zmienna 
pomocnicza, X, Y - zmienne przechowujące współrzędne punktu; A - kąt 
aktualnego punktu; CX, CY - współrzędne środka</li>
	<li> I = 0</li>
	<li> Jeżeli I &gt; N to zakończ, w przeciwnym razie kontynuuj </li>
	<li> I = I + 1; </li>
	<li> A = A + TH</li>
	<li> R = sqrt( I+1 ) </li>
	<li> X = CX + sin(A) * R; </li>
	<li> Y = CY + cos(A) * R; </li>
	<li> Rysuj punkt w (X, Y)</li>
	<li>Idź do 3.</li>
	</ol>
	<p></p>
</div>
<div id="OD4"><p>
[4] Sandra to moja autorska aplikacja do generowania płynnie zmieniających się animacji. Kod projektu jest <a href="https://github.com/WiecznyWem/Sandra" target="_blank">ogólnodostępny</a>. Jest ona w fazie rozwoju, brak ukończonej dokumentacji. Wykorzystuje: C++, OpenCV
</p></div>

<h3>Andrzej Golonka, 2013, <a href="http://zobaczycmatematyke.krk.pl/" target="_blank">ZobaczyćMatematykę</a></h3>

</div>



</body></html>